---
title: Home
layout: home
articles:
    -  title: Criminaliteit tijdens de Covid-19 periode
       markdown: |
            We leven in een bijzondere tijd. De pandemie heeft ons hard getroffen, vooral onze gezondheid. Hierdoor hebben wij ons op vele vlakken moeten aanpassen. Het virus was ook een harde klap voor de criminaliteit, waardoor een verandering in de criminaliteitcijfers is opgetreden.
            
            De zakkenrollerij is gedaald en het aantal inbraken is verminderd, maar jammer genoeg is hierdoor een nieuwe deur geopend voor criminelen, namelijk cybercrime. Opgelicht worden op het internet is een ervaring die je niemand gunt.

            We nemen je mee in de cijfers en de verhalen van gedupeerden en stellen je graag op de hoogte van wat er precies veranderd is.
cijfers_articles:
    - markdown: |
        ## Uit cijfers van de politie blijkt dat er 
        ### 590498
        
        gedupeerden van criminaliteit waren tijdens de pandemie. Dit is een weergave van de hoeveelheid mensen die getroffen zijn door verschillende misdaden. COVID-19 heeft veel economische en humanitaire verliezen veroorzaakt. Daarnaast heeft het virus een grote impact op de ontwikkeling van criminaliteit in Nederland.
    - markdown: |
        ### 8512
        gevallen hiervan waren cybercrime. Op basis van de politiecijfers van Januari tot November 2020 zien we dat deze 3 misdaden tijdens de corona opvallend veranderd zijn. 
        
        Niet alle criminelen zijn inactief door de pandemie. Het aantal fraudegevallen is sterk toegenomen. Vergeleken met voor de COVID-19 uitbraak.


stackedbar_articles: 
  - markdown: |
      ### -75.1%
      Tijdens de lockdown wordt er veel minder zakkenrollerij bij de politie gemeld. Of het nou komt door het gebrek aan evenementen, legere winkelstraten of doordat zelfs criminelen liever anderhalve meter afstand houden.
  - markdown: |
      ### -60.2%
      De pandemie heeft ook een positief effect gehad: het aantal inbraken is sterk gedaald. Nu we allemaal veel meer thuiswerken, zijn er minder mogelijkheden voor inbrekers om ongezien een huis binnen te komen.
  - markdown: |
      ### 174.3%
      Cybercriminelen proberen op verschillende manieren te profiteren van de coronacrisis. Sinds maatregelen zijn genomen om verspreiding van het coronavirus tegen te gaan is het digitale verkeer sterk toegenomen. Deze crisis heeft bij veel mensen onzekerheid gebracht en een dringende behoefte aan informatie, wat een gunstige combinatie is voor cybercriminelen.
stories: 
    - title: >- 
        Oma Truus(81) via WhatsApp opgelicht voor 14.000 euro: "Ze is in één dag al haar geld kwijt".
      markdown: | 
        Goedwillend als ik ben, maakte ik verschillende keren geld over naar mijn dochter Elles, die hier via WhatsApp ‘om vroeg’. Althans, dat dacht ik. Elles bleek de in totaal overgemaakte **€14.000** echter nooit te hebben ontvangen… En ze had er ook niet om gevraagd.
      audio: /img/truus.m4a
    - title: >- 
        Huibert werd slachtoffer van datingfraude: ’voor 16.000 euro opgelicht’.
      markdown: | 
        Ik kwam net uit een langdurige relatie. En met 55 jaar begint de tijd te dringen om mijn kinderwens nog eens uit te laten komen. Via de datingwebsite Plenty of Fish kwam ik Anna tegen. Anna wist precies hoe ze haar slachtoffer moest bespelen. “Ze paste iedere keer haar profiel een klein beetje aan, zodat het steeds meer ging lijken op mijn ideale toekomstplaatje. We hadden het helemaal bedacht. Zij zou hierheen komen, en dan zouden we ons vestigen in België.”

        Alle contact was digitaal, want een videogesprek hadden we nooit gehad, laat staan een ontmoeting in het echt. Eén keer belden ze, zo’n 50 seconden. “Dat vond ik wel vreemd, maar ze had altijd een smoesje klaar. Een slechte connectie, geen beltegoed, of ze zat in Dubai waar skypen niet toegestaan was. Ik was graag naar Turkije gevlogen, maar dat hield ze af.”

        Toch liet ik mij meeslepen in een online verliefdheid.
      audio: /img/huibert.oga
    - title: >- 
        Nando’s vader werd kaalgeplukt door criminelen via truc: ‘Hij is €27.500 euro kwijt’
      markdown: | 
        “Afgelopen maandag kreeg ik een telefoontje. Op mijn telefoonscherm plopte het nummer van ‘ING Helpdesk’ op. Ik nam op en kreeg ene Ingrid aan de lijn van de ING.”

        “Het zijn zware professionals. De vrouw praatte heel keurig en beschaafd en ondertussen werd ik ontzettend bang gemaakt. Zo beweerde de vrouw dat er op meerdere plekken in het land op mijn betaalrekening ingelogd was en dat er geprobeerd werd om **€2000** over te maken naar Oekraïne en dat ik maar één ding kon doen: alles veiligstellen op een zogenoemde kluisrekening. 
        
        ”Als ik dat niet deed, dan werd mijn rekening leeggeplunderd, waarschuwde de vrouw. Ik moest al mijn geld van mijn spaarrekening overmaken naar mijn betaalrekening. Ook moest ik mijn daglimiet aanpassen. De vrouw bleef maar op me inpraten. Ik deed dit om mijn geld veilig te stellen. Maar in werkelijkheid was al mijn geld in een uur tijd in handen van criminelen gevallen. Ik had geen cent meer, zelfs niet voor boodschappen.”

        “Ik zou eind dit jaar met pensioen gaan en nu ben ik alles kwijt wat ik heel mijn leven heb opgebouwd. Ik ben er echt kapot van. Dit mag niet nog meer mensen overkomen.”
      audio: /img/nando.m4a
    - title: >- 
        Twan (15) spaarde maanden voor een PlayStation 5 maar komt nu bedrogen uit: ‘Ik voel me stom’.
      markdown: | 
        Ik had er maanden voor gespaard en was dolgelukkig toen ik op internet de nieuwe PlayStation 5 had besteld, maar ik kwam er bedrogen uit. Op de website PS5online.nl gaf ik **€500** uit voor de nieuwe spelcomputer, maar ik begon argwaan te ruiken toen het oorverdovend stil bleef. "Ik ben heel boos. Nu wil ik anderen waarschuwen."

        Inmiddels is de website offline gehaald. "Naar mijn geld kan ik nu wel fluiten. Dat besef ik ook wel".
      audio: /img/twan.m4a
pay_off_markdown: |
    Bent u of is iemand in uw omgeving slachtoffer van cybercrime? Of kent u personen die zich bezighouden met criminele digitale activiteiten? Doe dan [aangifte](https://www.politie.nl/aangifte-of-melding-doen) bij de politie.
---